Barbara Gębała – Prezes Zarządu
Prezes i założycielka fundacji „Nil Sine Numine”
Absolwentka wydziałów Zarządzania i Marketingu, Finansów i Psychologii Biznesu aktywna działaczka społeczna, przez lata związana z biznesem medycznym jako pracownik działów sprzedaży i marketingu- skuteczny manager, następnie od 2008 r. właściciel w Kurnik Polski, organizatorka kilkuset eventów dla dzieci i młodzieży, a także imprez  sportowych , głównie z branży jeździeckiej, hodowca koni, pilotka, miłośniczka koni i jeździectwa, instruktor jeździectwa i strzelectwa. Prezes Zarządu w Narwiańskie Stowarzyszenie Krajoznawcze im.S.Bujnowskiego , członek zarządu (skarbnik) od 2013 w Polsko-Afrykańska Izba Przemysłowo-Handlowa , Wiceprezes  2014-2017 w Fundacja „Polacy znad Niemna” , Wiceprezes w latach 2011-2013 w Białostockie Towarzystwo Śpiewacze im. Stanisława Moniuszki.

Stanisław Roman Gębała – Wiceprezes Zarządu
 mieszkający w Rwandzie od przeszło 20 lat Mgr Inż. Rolnictwa, absolwent wydziału Rolnictwa Szkoły Głównej Gospodarstwa Wiejskiego w Warszawie, doktorant Akademii Górniczo-Hutnczej W Krakowie. W latach 2000 – 2005 realizował w Rwandzie i Kongo RD autorskie projekty pomocowe, których w części był także sponsorem. Finansowanie projektu pochodziło z Caritas Polska*. W ramach swojej pracy jako wolontariusz Caritas Polska prowadził charytatywnie nowatorskie i skuteczne szkolenia gospodarstw wiejskich. Wykładał podstawy teoretyczne oraz przekazywał praktyczną wiedzę z zakresu m.in.: budowania zagrody wiejskiej, hodowli zwierząt, uprawy roślin nieznanych lub niepopularnych w Afryce (np. uprawa pomidorów, grzybów na słomie, kapusty, soi, ziemniaków, pszenicy i żyta), koszenia zboża i trawy, przetwórstwa produktów rolniczych (m.in. wyrób makaronu, serów), higieny (zasady zachowywania czystości, wyrób mydła), nawożenia i użyźniania gleb, zastosowania siły pociągowej zwierząt . Po zakończeniu projektu rozpoczął własną działalność komercyjną w branży budowlanej. Jego firma Stanbuilding Constraction Ltd. zrealizowała m.in. Takie projekty jak renowacja pałacu królów w Nyanza, budowa hotelu Ibis w Butare, Digital Academy Huye, przygotowanie projektów centrów biznesowych, handlowych oraz nadzór budowlany, budowa wielu budynków szkolnych dla zgromadzeń misyjnych w Rwandzie i Kongo RD, a także kościołów, kaplic, budynków gospodarczych dla misjonarzy polskich i nie tylko w Rwandzie i DRC Dodatkowo z wielkiej pasji do rolnictwa afrykańskiego założył bardzo udane plantacje kawy, ryżu, bananów oraz własne pasieki . Jako fachowiec w dziedzinie rolnictwa środkowoafrykańskiego szczególną wagę przykłada do aspektów ekologicznych swoich plantacji oraz selekcji owoców i ziarna, aby uzyskać jak najwyższą jakość produktów.
---
templateKey: blog-post
title: "#KAWAKTÓRAPOMAGA -  wesprzyj dzieci z domów dziecka z Polski i Ukrainy"
description: "nasza kawowa zrzutka na pomoc dzieciom z domów dziecka Polski i
  Ukrainy #kawaktorapomaga"
date: 2022-03-17T15:31:04.434Z
featuredimage: cover-zbiorki.jpg
---
Pierwszymi ofiarami tej okrutnej wojny są dzieci. Zwłaszcza te z domów dziecka, które nie znają ciepła i bliskości rodziców. Jak wiecie oprócz matek z dziećmi Polska przyjęła mnóstwo ewakuowanych podopiecznych ukraińskich domów dziecka. Pragniemy dołączyć ich do naszej akcji. Nasza fundacja, która specjalizuje się w organizacji obozów integracyjnych, w których biorą udział dzieci i młodzież z domów dziecka, pragnie dziś pomóc także i ukraińskim sierotom, najmłodszym uchodźcom z dotkniętej wojną Ukrainy.

Wspierając naszą zbiórkę finansujesz **pomoc doraźną** oraz **udział w wypoczynku letnim dla dzieci z ukraińskich i polskich domów dziecka**. Dzieci z Ukrainy poszły już do polskich szkół, będą funkcjonować na stałe w naszym społeczeństwie. Potrzebna jest im integracja ze specjalnym programem terapeutyczno-edukacyjnym. W programie pobytu zorganizowanego dla nich wypoczynku znajdą się więc zajęcia integracyjne z polskimi dziećmi, kontakt ze zwierzętami i nauka jazdy konnej, zwiedzanie atrakcji turystycznych Podlasia oraz szereg warsztatów i aktywności sportowych.

więcej w opisie zrzutki : <https://zrzutka.pl/vb6bau>
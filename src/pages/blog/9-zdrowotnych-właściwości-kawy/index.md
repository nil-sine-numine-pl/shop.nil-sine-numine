---
templateKey: blog-post
title: 9 zdrowotnych właściwości kawy
description: Czy kawa szkodzi? Jak kawa wpływa na nasze zdrowie!
date: 2021-12-08T10:55:57.480Z
featuredimage: 9-zdrowotnych-właściwości-kawy.jpg
---
Wiele osób nie wyobraża sobie rozpoczęcia dnia bez filiżanki lub kubka pysznej, aromatycznej kawy. Niektórzy też nie mają pojęcia jaki pozytywny wpływ na nasz organizm posiada kawa. Oczywiście, że nie zastąpimy nią pożywnego śniadania, ale z pewnością będziemy cieszyć się większą energią oraz pozostałymi zaletami płynącymi z picia kawy, o których przeczytacie poniżej. Tylko pamiętajcie! Żeby czerpać korzyści z tego czarnego napoju należy zachować umiar! 3-5 filiżanek dziennie dla zdrowego człowieka to bezpieczna dawka, której regularne przekraczanie może przyniesie negatywne skutki.

**1. Kawa na pobudzenie i koncentrację.**

Kofeina zawarta w kawie działa pobudzająco i stymulująco, dzięki czemu pomaga pokonać zmęczenie oraz ułatwia myślenie i koncentrację. Należy podkreślić, że jej nadmiar może wywołać zarówno problemy ze snem, jak i nudności.

**2. Kawa na ból głowy i stres.**

Już sam zapach kawy działa odprężająco, a w połączeniu z kofeiną doskonale niweluje lub całkowicie zwalcza ból głowy. Kofeina występuje w składzie wielu leków przeciwbólowych i naukowo udowodniono, że wzmacnia działanie np. paracetamolu.

**3. Kawa na depresję i lepszy humor.**

Wiele badań dowodzi, że wypicie filiżanki kawy podnosi poziom serotoniny oraz dopaminy, które są bardzo ważnymi neuroprzekaźnikami odpowiedzialnymi m.in. za nasz nastój i dobre samopoczucie. Jeśli męczy nasz jesienna chandra lub krótkie, zimowe dni - sięgnijmy po niewielką filiżankę mocnej kawy!

**4. Kawa na odchudzanie.**

Kawa, a dokładniej zawarta w niej kofeina doskonale wpływa na przemianę materii, a co za tym idzie - usprawnia perystaltykę jelit. Poza tym kawa hamuje łaknienie i jest niskokaloryczna. Tylko pamiętajcie, że dodanie mleka i cukru podnosi jej wartość energetyczną. Nie warto też rezygnować ze zdrowego posiłku na rzecz filiżanki kawy.

**5. Kawa na cukrzycę.**

Mnóstwo badań naukowych udowodniło, że spożywanie kawy zmniejsza ryzyko rozwoju stanu przedcukrzycowego oraz zachorowania na cukrzycę typu 2. Kawa zwiększa insulinowrażliwość tkanek, jak również polepsza odpowiedź wydzielniczą trzustki. W tym przypadku duże znaczenie mają inne składniki kawy niż sama kofeina, a szczególnie polifenole.

**6. Kawa na krążenie krwi.**

Spożywanie kawy zwiększa przepływ krwi w naczyniach krwionośnych, dzięki czemu dotlenione komórki posiadają większą wydolność i tym samym poprawiają kondycję naszego organizmu. Wbrew panującym mitom kawa nie zwiększa ryzyko chorób układu sercowo-naczyniowego, ani nie powoduje nadciśnienia.

**7. Kawa a choroby nowotworowe.**

Zaznaczmy, iż kawa nie jest lekarstwem na choroby nowotworowe, lecz dzięki zawartym w niej polifenolom i antyoksydantom zmniejsza ryzyko powstania mnóstwa chorób. Według aktualnych doniesień medycznych picie kawy z pewnością tyczy to się mniejszej zachorowalności na raka wątroby i raka prostaty

**8. Kawa i antyoksydanty.**

Kawa jest idealną skarbnicą przeciwutleniaczy, które niszczą wolne rodniki i spowalniają proces starzenia się organizmu. Posiada ich o wiele więcej od zielonej herbaty czy kakao. Bardzo dobrą informacją jest fakt, iż antyoksydanty zawarte w kawie są łatwo przyswajalne.

**9. Kawa a przyjemność.**

Chyba nie musimy wspominać ile radości daje wypicie filiżanki kawy w dobrym towarzystwie? Poza tym kawa stanowi doskonały upominek, który zawsze będzie trafiony. Znacie osobę, która nie lubi kawy? My nie!

To tylko niektóre pozytywy wynikające z picia kawy w umiarkowanych ilościach, a jest ich naprawdę o wiele, wiele więcej!

![](9-zdrowotnych-właściwości-kawy.jpg "9 zdrowotnych właściwości kawy")